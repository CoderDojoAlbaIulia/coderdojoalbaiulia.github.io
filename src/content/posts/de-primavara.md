---
title: De primăvară
author: Adrian Roșian
profilepic: /adrian.jpg
date: "2024-02-22"
description: "Primăvara vine la CoderDojo Alba Iulia după o iarnă plină de activități și de lucruri noi învățate. 
Avem mentori noi și copiii talentați care fac lucruri grozave în Scratch, Python și Lua"
image: /coder-dojo.svg
tags: ["Coder Dojo"]
---

Pentru că vine primăvara și cu toții avem nevoie de injecția sezonieră de energie cred că e momentul să recapitulăm lunile de iarnă
și să enumerăm recunoscători evenimentele și situațiile care ne-au bucurat.

Am reușit să pornim Dojo-ul. Cu stângăcii, dar cu entuziasm, cu foarte mare entuziasm, mai ales din partea voastră, copii creativi 
ai Dojo-ului. 

Am început prin a [desena numele voastre și a le mișca, am continuat cu personaje, mișcări ale personajelor și apoi 
cu derularea fundalurilor](https://scratch.mit.edu/projects/editor/?tutorial=all). Vrem sa facem un 
[Dungeons and Dragons](https://flowgpt.com/p/dungeons-and-dragons-text-adventure-game) al Scratch-ului, dar [adaptat la Harap Alb](https://ro.wikisource.org/wiki/Povestea_lui_Harap-Alb) (și părinți, să
știți că le-am dat misiune să extragă povestea de la voi!). Câțiva dintre voi ați făcut lucruri separate dar foarte creative. Fără
să încerc să mi le amintesc pe toate, mi-au plăcut mie personal Pong-ul și lacul peștilor, literele care fac tot felul de mișcari funky
(felicitări celor care v-ați încumetat), armele de Shooter desenate, îngerii din alee și scripturile în Python și Lua. Sunteți grozavi!

Toate astea nu ar fi fost posibile fără eforturile mentorilor, cărora le mulțumesc încă o dată:
- Alex și Andrei de la [Xplication](https://xplication.com/)
- Rareș de la [Acid Art Studio](https://www.acidartstudio.com/)
- Claudiu Neamțu, ex-ninja și all-time supporter
- Traian de la [Echipa de digitalizare](https://echipadedigitalizare.ro/)
- Claudiu, George, Alin, Florina și Răzvan de la [WhiteCity Code](https://whitecitycode.com), cu mențiune specială lui Răzvan pentru implicare above and beyond

Oamenii aceștia semnează condica în fiecare joi la Dojo mai ceva ca la muncă!

Și tot în această perioadă a fost și [ziua lui Radu Ticiu](https://www.facebook.com/donate/1714591795729917/), champion la Coder Dojo Timișoara și promotor extraordinaire 
al conceptului de Dojo în România. În urma întâlnirii cu Radu s-a nascut conceptul în Alba Iulia la inițiativa lui Claudiu Ceia, deci avem linie de paternitate de
excepție. Noi îi urăm la mulți ani, cu sănătate și inițiative durabile!

Nu e rău de menționat că mentorii noștri pot face același lucru, să inițieze astfel de campanii de fonduri pentru Dojo, mai 
ales [că asociația urmează să fie înființată în curând](https://portal.just.ro/176/SitePages/Dosar.aspx?id_dosar=17600000000170601&id_inst=176). Da, este vorba de
[AI3](https://ai3.ro), primul cluster de IT din Alba, sub egida căreia se desfășoară Dojo-ul. 

Dacă ești parte din AI3 sau ai mai participat la vreun Dojo ca mentor sau pur și simplu vrei să ajuți ne-am bucura foarte mult să [auzim de tine](https://coderdojo.ai3.ro/despre).
