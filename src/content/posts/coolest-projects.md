---
author: Claudiu Ceia
title: Coolest Projects
description: Lorem ipsum dolor sit amet consectetur adipisicing elit. Sequi, et! Unde reprehenderit atque omnis reiciendis eveniet necessitatibus aut aliquid quod?
date: 28.04.2020
image: /image.jgpg
tags: ["GUI Programming", "Software Development", "Functional Programming"]
---

Așa cum vă spuneam la deschidere, din când în când apar oportunități pentru ninja să participe la evenimente naționale sau internaționale. Sunt mai multe beneficii în participarea la aceste evenimente, pe lângă bucuria de a călători și a cunoaște alți ninja.

CoolestProjects este un eveniment organizat de CoderDojo Foundation care permite oricărui ninja să își expună un proiect în Dublin unde va avea șansa să fie selectat ca fiind cel mai cool proiect CoderDojo :) Este o oportunitate de a primi recunoaștere la scară internațională pentru munca depusă și de a construi o rampă de lansare pe viitor. E o experiență deosebită și cred că participanții la edițiile trecute pot confirma asta.

Participarea la eveniment este gratuită, însă costurile de deplasare nu sunt acoperite de CoderDojo. Estimativ, costurile de transport și cazare se ridică undeva la 300-350eur de persoană, deși vă recomand să mai căutați, apar mereu oferte de cazare sau zboruri la preț redus. Poate odată ce decidem lista finală de participanți vom reuși să găsim oferte mai bune.
Mai este și posibilitatea de a încerca să găsim sponsorizare pentru a acoperi din costuri, în cazul în care este necesar, însă nu e ceva garantat.

În cazul în care doriți să participați dar nu credeți că reușiți să acoperiți costurile de transport și cazare, vă rugăm să ne spuneți (chiar și în privat) pentru a începe demersurile pentru obținerea unei sponsorizări.

Găsiți mai multe informații pe [website-ul Coolest Projects](http://coolestprojects.org), dar orice nelămuriri aveți le putem discuta aici. Sper că reușim să ne prezentăm și noi cu cel puțin un proiect cool "made in Alba Iulia"!
